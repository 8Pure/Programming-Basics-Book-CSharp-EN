### Hints and Guidelines

Както обикновено, първо ще прочетем и обработим входа, след това ще решим задачата и накрая ще отпечатаме резултата, форматиран, както се изисква.

#### Reading the Input Data

Входните данни се състоят от точно един ред от конзолата. Тук имаме **два начина**, по които можем да обработим входа. Първият е чрез **прочитането на целия ред с командата `Console.ReadLine()`** и достъпването на всеки един символ (**`char`**) от реда чрез **`foreach` цикъл**. Вторият е чрез **прочитане на входа символ по символ чрез командата `Console.Read()`** и обработване на всеки символ.

За решаване на задачата ще използваме втория вариант.

![](/assets/chapter-9-2-images/02.X-expression-03.png)
